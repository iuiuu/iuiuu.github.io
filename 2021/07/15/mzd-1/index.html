<!DOCTYPE html><html lang="en" data-theme="light"><head><meta charset="UTF-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1.0,viewport-fit=cover"><title>毛泽东：体育之研究 | Johnson Lin</title><meta name="author" content="Johnson Lin"><meta name="copyright" content="Johnson Lin"><meta name="format-detection" content="telephone=no"><meta name="theme-color" content="#ffffff"><meta name="description" content="前   言国力苶弱，武风不振，民族之体质，日趋轻细。此甚可忧之现象也。提倡之者，不得其本，久而无效。长是不改，弱且加甚。夫命中致远，外部之事，结果之事也。体力充实，内部之事，原因之事也。体不坚实，则见兵而畏之，何有于命中，何有于致远？坚实在于锻炼。锻炼在于自觉。今之提倡者，非不设种种之方法，然而无效者，外力不足以动其心，不知何为体育之真义。体育果有如何之价值，效果云何，著手何处，皆茫乎如在雾中，其">
<meta property="og:type" content="article">
<meta property="og:title" content="毛泽东：体育之研究">
<meta property="og:url" content="http://linjiangxiong.com/2021/07/15/mzd-1/index.html">
<meta property="og:site_name" content="Johnson Lin">
<meta property="og:description" content="前   言国力苶弱，武风不振，民族之体质，日趋轻细。此甚可忧之现象也。提倡之者，不得其本，久而无效。长是不改，弱且加甚。夫命中致远，外部之事，结果之事也。体力充实，内部之事，原因之事也。体不坚实，则见兵而畏之，何有于命中，何有于致远？坚实在于锻炼。锻炼在于自觉。今之提倡者，非不设种种之方法，然而无效者，外力不足以动其心，不知何为体育之真义。体育果有如何之价值，效果云何，著手何处，皆茫乎如在雾中，其">
<meta property="og:locale" content="en_US">
<meta property="og:image" content="https://i.loli.net/2020/05/01/gkihqEjXxJ5UZ1C.jpg">
<meta property="article:published_time" content="2021-07-15T15:35:55.000Z">
<meta property="article:modified_time" content="2021-07-20T07:45:54.000Z">
<meta property="article:author" content="Johnson Lin">
<meta property="article:tag" content="Java,JVM,Spring,Spring Boot,Flink,Hadoop,Yarn,MySQL,Elasticsearch,Python,Kafka,Maven,Hbase,Kibana,Logstash">
<meta name="twitter:card" content="summary">
<meta name="twitter:image" content="https://i.loli.net/2020/05/01/gkihqEjXxJ5UZ1C.jpg"><link rel="shortcut icon" href="/image/IMG_3665.JPG"><link rel="canonical" href="http://linjiangxiong.com/2021/07/15/mzd-1/index.html"><link rel="preconnect" href="//cdn.jsdelivr.net"/><link rel="preconnect" href="//www.google-analytics.com" crossorigin=""/><link rel="preconnect" href="//hm.baidu.com"/><link rel="preconnect" href="//busuanzi.ibruce.info"/><link rel="stylesheet" href="/css/index.css"><link rel="stylesheet" href="https://cdn.jsdelivr.net/npm/@fortawesome/fontawesome-free/css/all.min.css" media="print" onload="this.media='all'"><link rel="stylesheet" href="https://cdn.jsdelivr.net/npm/@fancyapps/ui/dist/fancybox/fancybox.min.css" media="print" onload="this.media='all'"><script>var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?ca45da0012a3ce293c6ca4f7e5ebc3a8";
  var s = document.getElementsByTagName("script")[0]; 
  s.parentNode.insertBefore(hm, s);
})();
</script><script async="async" src="https://www.googletagmanager.com/gtag/js?id=WLKqFH01ST8bHfxLtjsterJZnoEpVlF26sn-Nzzoqfc"></script><script>window.dataLayer = window.dataLayer || [];
function gtag(){dataLayer.push(arguments);}
gtag('js', new Date());
gtag('config', 'WLKqFH01ST8bHfxLtjsterJZnoEpVlF26sn-Nzzoqfc');
</script><script>const GLOBAL_CONFIG = {
  root: '/',
  algolia: undefined,
  localSearch: undefined,
  translate: undefined,
  noticeOutdate: undefined,
  highlight: {"plugin":"highlighjs","highlightCopy":true,"highlightLang":false,"highlightHeightLimit":false},
  copy: {
    success: 'Copy successfully',
    error: 'Copy error',
    noSupport: 'The browser does not support'
  },
  relativeDate: {
    homepage: false,
    post: false
  },
  runtime: '',
  dateSuffix: {
    just: 'Just',
    min: 'minutes ago',
    hour: 'hours ago',
    day: 'days ago',
    month: 'months ago'
  },
  copyright: undefined,
  lightbox: 'fancybox',
  Snackbar: undefined,
  source: {
    justifiedGallery: {
      js: 'https://cdn.jsdelivr.net/npm/flickr-justified-gallery/dist/fjGallery.min.js',
      css: 'https://cdn.jsdelivr.net/npm/flickr-justified-gallery/dist/fjGallery.min.css'
    }
  },
  isPhotoFigcaption: false,
  islazyload: false,
  isAnchor: false,
  percent: {
    toc: true,
    rightside: false,
  },
  autoDarkmode: false
}</script><script id="config-diff">var GLOBAL_CONFIG_SITE = {
  title: '毛泽东：体育之研究',
  isPost: true,
  isHome: false,
  isHighlightShrink: false,
  isToc: true,
  postUpdate: '2021-07-20 15:45:54'
}</script><noscript><style type="text/css">
  #nav {
    opacity: 1
  }
  .justified-gallery img {
    opacity: 1
  }

  #recent-posts time,
  #post-meta time {
    display: inline !important
  }
</style></noscript><script>(win=>{
    win.saveToLocal = {
      set: function setWithExpiry(key, value, ttl) {
        if (ttl === 0) return
        const now = new Date()
        const expiryDay = ttl * 86400000
        const item = {
          value: value,
          expiry: now.getTime() + expiryDay,
        }
        localStorage.setItem(key, JSON.stringify(item))
      },

      get: function getWithExpiry(key) {
        const itemStr = localStorage.getItem(key)

        if (!itemStr) {
          return undefined
        }
        const item = JSON.parse(itemStr)
        const now = new Date()

        if (now.getTime() > item.expiry) {
          localStorage.removeItem(key)
          return undefined
        }
        return item.value
      }
    }
  
    win.getScript = url => new Promise((resolve, reject) => {
      const script = document.createElement('script')
      script.src = url
      script.async = true
      script.onerror = reject
      script.onload = script.onreadystatechange = function() {
        const loadState = this.readyState
        if (loadState && loadState !== 'loaded' && loadState !== 'complete') return
        script.onload = script.onreadystatechange = null
        resolve()
      }
      document.head.appendChild(script)
    })
  
    win.getCSS = (url,id = false) => new Promise((resolve, reject) => {
      const link = document.createElement('link')
      link.rel = 'stylesheet'
      link.href = url
      if (id) link.id = id
      link.onerror = reject
      link.onload = link.onreadystatechange = function() {
        const loadState = this.readyState
        if (loadState && loadState !== 'loaded' && loadState !== 'complete') return
        link.onload = link.onreadystatechange = null
        resolve()
      }
      document.head.appendChild(link)
    })
  
      win.activateDarkMode = function () {
        document.documentElement.setAttribute('data-theme', 'dark')
        if (document.querySelector('meta[name="theme-color"]') !== null) {
          document.querySelector('meta[name="theme-color"]').setAttribute('content', '#0d0d0d')
        }
      }
      win.activateLightMode = function () {
        document.documentElement.setAttribute('data-theme', 'light')
        if (document.querySelector('meta[name="theme-color"]') !== null) {
          document.querySelector('meta[name="theme-color"]').setAttribute('content', '#ffffff')
        }
      }
      const t = saveToLocal.get('theme')
    
          if (t === 'dark') activateDarkMode()
          else if (t === 'light') activateLightMode()
        
      const asideStatus = saveToLocal.get('aside-status')
      if (asideStatus !== undefined) {
        if (asideStatus === 'hide') {
          document.documentElement.classList.add('hide-aside')
        } else {
          document.documentElement.classList.remove('hide-aside')
        }
      }
    
    const detectApple = () => {
      if(/iPad|iPhone|iPod|Macintosh/.test(navigator.userAgent)){
        document.documentElement.classList.add('apple')
      }
    }
    detectApple()
    })(window)</script><link href="https://fonts.googleapis.com/css2?family=Nunito:wght@400;700&family=Source+Sans+3:wght@400;600&display=swap" rel="stylesheet"><meta name="generator" content="Hexo 7.2.0"></head><body><div id="sidebar"><div id="menu-mask"></div><div id="sidebar-menus"><div class="avatar-img is-center"><img src="/image/IMG_3665.JPG" onerror="onerror=null;src='/img/friend_404.gif'" alt="avatar"/></div><div class="sidebar-site-data site-data is-center"><a href="/archives/"><div class="headline">Articles</div><div class="length-num">212</div></a><a href="/tags/"><div class="headline">Tags</div><div class="length-num">43</div></a><a href="/categories/"><div class="headline">Categories</div><div class="length-num">15</div></a></div><hr/><div class="menus_items"><div class="menus_item"><a class="site-page" href="/"><i class="fa-fw fas fa-home"></i><span> Home</span></a></div><div class="menus_item"><a class="site-page group" href="javascript:void(0);"><i class="fa-fw fas fa-list"></i><span> 极简教程</span><i class="fas fa-chevron-down"></i></a><ul class="menus_item_child"><li><a class="site-page child" href="/2023/09/05/tutorial-gson/"><i class="fa-fw fas fa-music"></i><span> 极简教程 - Gson</span></a></li><li><a class="site-page child" href="/categories/Redis%E6%95%99%E7%A8%8B/"><i class="fa-fw fas fa-book"></i><span> Redis教程</span></a></li></ul></div><div class="menus_item"><a class="site-page" href="/archives/"><i class="fa-fw fas fa-archive"></i><span> 归档</span></a></div><div class="menus_item"><a class="site-page" href="/tags/"><i class="fa-fw fas fa-tags"></i><span> 标签</span></a></div><div class="menus_item"><a class="site-page" href="/categories/"><i class="fa-fw fas fa-folder-open"></i><span> 分类</span></a></div><div class="menus_item"><a class="site-page" href="/about/"><i class="fa-fw fas fa-heart"></i><span> 关于</span></a></div></div></div></div><div class="post" id="body-wrap"><header class="post-bg" id="page-header" style="background-image: url('https://i.loli.net/2020/05/01/gkihqEjXxJ5UZ1C.jpg')"><nav id="nav"><span id="blog-info"><a href="/" title="Johnson Lin"><span class="site-name">Johnson Lin</span></a></span><div id="menus"><div class="menus_items"><div class="menus_item"><a class="site-page" href="/"><i class="fa-fw fas fa-home"></i><span> Home</span></a></div><div class="menus_item"><a class="site-page group" href="javascript:void(0);"><i class="fa-fw fas fa-list"></i><span> 极简教程</span><i class="fas fa-chevron-down"></i></a><ul class="menus_item_child"><li><a class="site-page child" href="/2023/09/05/tutorial-gson/"><i class="fa-fw fas fa-music"></i><span> 极简教程 - Gson</span></a></li><li><a class="site-page child" href="/categories/Redis%E6%95%99%E7%A8%8B/"><i class="fa-fw fas fa-book"></i><span> Redis教程</span></a></li></ul></div><div class="menus_item"><a class="site-page" href="/archives/"><i class="fa-fw fas fa-archive"></i><span> 归档</span></a></div><div class="menus_item"><a class="site-page" href="/tags/"><i class="fa-fw fas fa-tags"></i><span> 标签</span></a></div><div class="menus_item"><a class="site-page" href="/categories/"><i class="fa-fw fas fa-folder-open"></i><span> 分类</span></a></div><div class="menus_item"><a class="site-page" href="/about/"><i class="fa-fw fas fa-heart"></i><span> 关于</span></a></div></div><div id="toggle-menu"><a class="site-page" href="javascript:void(0);"><i class="fas fa-bars fa-fw"></i></a></div></div></nav><div id="post-info"><h1 class="post-title">毛泽东：体育之研究</h1><div id="post-meta"><div class="meta-firstline"><span class="post-meta-date"><i class="far fa-calendar-alt fa-fw post-meta-icon"></i><span class="post-meta-label">Created</span><time class="post-meta-date-created" datetime="2021-07-15T15:35:55.000Z" title="Created 2021-07-15 23:35:55">2021-07-15</time><span class="post-meta-separator">|</span><i class="fas fa-history fa-fw post-meta-icon"></i><span class="post-meta-label">Updated</span><time class="post-meta-date-updated" datetime="2021-07-20T07:45:54.000Z" title="Updated 2021-07-20 15:45:54">2021-07-20</time></span><span class="post-meta-categories"><span class="post-meta-separator">|</span><i class="fas fa-inbox fa-fw post-meta-icon"></i><a class="post-meta-categories" href="/categories/%E5%89%AA%E6%8A%A5/">剪报</a></span></div><div class="meta-secondline"><span class="post-meta-separator">|</span><span class="post-meta-pv-cv" id="" data-flag-title="毛泽东：体育之研究"><i class="far fa-eye fa-fw post-meta-icon"></i><span class="post-meta-label">Post View:</span><span id="busuanzi_value_page_pv"><i class="fa-solid fa-spinner fa-spin"></i></span></span></div></div></div></header><main class="layout" id="content-inner"><div id="post"><article class="post-content" id="article-container"><h2 id="前-言"><a href="#前-言" class="headerlink" title="前   言"></a><strong>前   言</strong></h2><p>国力苶弱，武风不振，民族之体质，日趋轻细。此甚可忧之现象也。提倡之者，不得其本，久而无效。长是不改，弱且加甚。夫命中致远，外部之事，结果之事也。体力充实，内部之事，原因之事也。体不坚实，则见兵而畏之，何有于命中，何有于致远？坚实在于锻炼。锻炼在于自觉。今之提倡者，非不设种种之方法，然而无效者，外力不足以动其心，不知何为体育之真义。体育果有如何之价值，效果云何，著手何处，皆茫乎如在雾中，其无效亦宜。欲图体育之效，非动其主观，促其对体育之自觉不可。苟自觉矣，则体育之条目，可不言而自知，命中致远之效，亦当不求而自至矣。不佞深感体育之要，伤提倡者之不得其当，知海内同志，同此病而相怜者必多。不自惭赧，贡其愚见，以资商榷。所言并非皆己实行，尚多空言理想之处，不敢为欺。倘辱不遗，赐之教诲，所虚心百拜者也。</p>
<h2 id="第一-释体育"><a href="#第一-释体育" class="headerlink" title="第一  释体育"></a><strong>第一  释体育</strong></h2><p>自有生民以来，智识有愚闇，无不知自卫其生者。是故西山之薇，饥极必食；井上之李，不容不咽；巢木以为居；皮兽以为衣；盖发乎天能，不知所以然也。然而未精也。有圣人者出，于是乎有礼，饮食起居，皆有节度。故”子之燕居，申申如也，夭夭如也”；”食饐而谒，鱼馁而肉败，不食”；”射于矍相之圃，盖观者如墙堵焉”。人体之组成，与群动无不同，而群动不能及人之寿，所以制其生者无节度也。人则以节度制其生，愈降于后而愈明，于是乎有体育。体育者，养生之道也。<br>东西之所明者不一：庄子效法于庖丁，仲尼取资于射御；现今文明诸国，德为最盛，其斗剑之风，播于全国；日本则有武士道，近且因吾国之绪余，造成柔术，觥觥乎可观已。而考其内容，皆先精究生理，详于官体之构造，脉络之运行，何方发达为早，何部较有偏缺，其体育即准此为程序，抑其过而救其所不及。故其结论，在使身体平均发达。由此言之，体育者，人类自其养生之道，使身体平均发达，而有规则次序之可言者也。</p>
<h2 id="第二-体育在吾人之位置"><a href="#第二-体育在吾人之位置" class="headerlink" title="第二 体育在吾人之位置"></a><strong>第二 体育在吾人之位置</strong></h2><p>体育一道，配德育与智育，而德智皆寄于体。无体是无德智也。顾知之者或寡矣。或以为重在智识，或曰道德也。夫知识则诚可贵矣，人之所以异于动物者此耳。顾徒知识之何载乎？道德亦诚可贵矣，所以立群道平人己者此耳。顾徒道德之何寓乎？体者，为知识之载而为道德之寓者也。其载知识也如车，其寓道德也如舍。<br>体者，载知识之车而寓道德之舍也。儿童及年入小学，小学之时，宜专注重于身体之发育，而知识之增进道德之养成次之。宜以养护为主，而以教授训练为辅。今盖多不知之，故儿童缘读书而得疾病或至夭殇者有之矣。中学及中学以上，宜三育并重，今人则多偏于智。中学之年，身体之发育尚未完成，乃今培之者少而倾之者多，发育不将有中止之势乎？吾国学制，课程密如牛毛，虽成年之人，顽强之身，犹莫能举，况未成年者乎？况弱者乎？<br>观其意，教者若特设此繁重之课，以困学生，蹂躏其身而残贼其生，有不受者则罚之；智力过人者，则令加读某种某种之书，甘言以恬之，厚赏以诱之。嗟乎，此所谓贼夫人之子欤！学者亦若恶此生之永年，必欲摧折之，以身为殉而不悔。何其梦梦如是也！人独患无身耳，他复何患？求所以善其身者，他事亦随之矣。善其身无过于体育。体育于吾人实占第一之位置。体强壮而后学问道德之进修勇而收效远。于吾人研究之中，宜视为重要之部。”学有本末，事有终始，知所先后，则近道矣。”此之谓也。</p>
<h2 id="第三-前此体育之弊及吾人自处之道"><a href="#第三-前此体育之弊及吾人自处之道" class="headerlink" title="第三 前此体育之弊及吾人自处之道"></a><strong>第三 前此体育之弊及吾人自处之道</strong></h2><p>三育并重，然昔之为学者，详德智而略于体。及其弊也。偻身俯首，纤纤素手，登山则气迫，涉水则足痉。故有颜子而短命，有贾生而早夭，王勃卢照邻或幼伤或坐废。此皆有甚高之德与智也，一旦身不存，德智则从之而隳矣。惟北方之强，任金革死而不厌。燕赵多悲歌慷慨之士。烈士武臣，多出凉州。清之初世，颜习斋李刚主文而兼武。习斋远跋千里之外，学击剑之术于塞北，与勇士角而胜焉。故其言曰：”文武缺一岂道乎？”顾炎武南人也，好居于北，不喜乘船而喜乘马。此数古人者，皆可师者也。<br>学校既起，采各国之成法，风习稍稍改矣。然办学之人，犹未脱陈旧一流，囿于所习，不能骤变，或少注意及之，亦惟是外面铺张，不揣其本而齐其末。故愚观现今之体育，率多有形式而无实质。非不有体操课程也，非不有体操教员也，然而受体操之益者少。非徒无益，又有害焉。教者发令，学者强应，身顺而心违，精神受无量之痛苦，精神苦而身亦苦矣。盖一体操之终，未有不貌瘁神伤者也。饮食不求洁，无机之物、微生之菌，入于体中，化为疾病；室内光线不足，则目力受害不小；桌椅长短不合，削趾适履，则躯干受亏；其余类此者尚多，不能尽也。<br>然则为吾侪学者之计如之何？学校之设备，教师之教训，乃外的客观的也。吾人盖尚有内的主观的。夫内断于心，百体从令。祸福无不自己求之者，我欲仁斯仁至，况于体育乎。苟自之不振，虽使外的客观的尽善尽美，亦犹之乎不能受意也。故讲体育必自自动始。</p>
<h2 id="第四-体育之效"><a href="#第四-体育之效" class="headerlink" title="第四 体育之效"></a><strong>第四 体育之效</strong></h2><p>人者动物也，则动尚矣。人者有理性的动物也，则动必有道。然何贵乎此动邪？何贵乎此有道之动邪？动以营生也，此浅言之也；动以卫国也，此大言之也。皆非本义。动也者，盖养乎吾生乐乎吾心而已。朱子主敬，陆子主静。静，静也；敬，非动也，亦静而已。老子曰无动为大。释氏务求寂静。静坐之法，为朱陆之徒者咸尊之。近有因是子者，言静坐法，自诩其法之神，而鄙运动者之自损其体。是或一道，然予未敢效之也。愚拙之见，天地盖惟有动而已。<br>动之属于人类而有规则之可言者曰体育。前既言之，体育之效，则强筋骨也。愚昔尝闻，人之官骸肌络，及时而定，不复再可改易，大抵二十五岁以后，即一成无变。今乃知其不然。人之身盖日日变易者：新陈代谢之作用不绝行于各部组织之间，目不明可以明，耳不聪可以聪，虽六七十之人犹有改易官骸之效，事盖有必至者。又闻弱者难以转而为强，今亦知其非是。盖生而强者，滥用其强，不戒于种种嗜欲，以渐戕贼其身，自谓天生好身手，得此已足，尚待锻炼？故至强者或终转为至弱。至于弱者，则恒自悯其身之下全，而惧其生之不永，兢业自持。<br>于消极方面，则深戒嗜欲，不敢使有损失。于积极方面，则勤自锻炼，增益其所不能。久之遂变而为强矣。故生而强者不必自喜也，生而弱者不必自悲也。吾生而弱乎，或者夭之诱我以至于强，未可知也。东西著称之体育家，若美之罗斯福、德之孙棠、日本之嘉纳，皆以至弱之身，而得至强之效。又尝闻之，精神身体，不能并完。用思想之人，每歉于体；而体魄蛮健者，多缺于思。其说亦谬。<br>此盖指薄志弱行之人，非所以概乎君子也。孔子七十二而死，未闻其身体不健；释迹往来传道，死年亦高；邪苏不幸以冤死；至于摩诃末，左持经典，右执利剑，征压一世。此皆古之所谓圣人，而最大之思想家也。今之伍秩庸先生，七十有余岁矣，自谓可至百余岁，彼亦用思想之人也；王湘绮死年七十余，而康健矍铄。为是说者，其何以解邪？总之，勤体育则强筋骨，强筋骨则体质可变，弱可转强，身心可以并完。此盖非天命而全乎人力也。<br>非第强筋骨也，又足以增知识。近人有言曰：文明其精神，野蛮其体魄。此言是也。欲文明其精神，先自野蛮其体魄。苟野蛮其体魄矣，则文明之精神随之。夫知识之事，认识世间之事物而判断其理也。于此有须于体者焉。直观则赖乎耳目，思索则赖乎脑筋，耳目脑筋之谓体，体全而知识之事以全。故可谓间接从体育以得知识。今世百科之学，无论学校独修，总须力能胜任。力能胜任者，体之强者也。不能胜任者，其弱者也。强弱分，而所任之区域以殊矣。<br>非第增知识也，又足以调感情。感情之于人，其力极大。古人以理性制之，故曰”主人翁常惺惺否”，又曰”以理制心”。然理性出于心，心存乎体。常观罢弱之人，往往为感情所役，而无力以自拔；五官不全及肢体有缺者，多困于一偏之情，而理性不足以救之。故身体健全，感情斯正，可谓不易之理。以例言之：吾人遇某种不快之事，受其刺激，心神震荡，难于制止，苟加以严急之运动，立可汰去陈旧之观念，而复使脑筋清明，效盖可立而待也。<br>非第调感情也，又足以强意志。体育之大效，盖尤在此矣。夫体育之主旨，武勇也。武勇之目，若猛烈，若不畏，若敢为，若耐久，皆意志之事。取例明之，如冷水浴足以练习猛烈与不畏，又足以练习敢为。凡各种之运动，持续不改，皆有练习耐久之益。若长距离之赛跑，于耐久之练习尤著。夫力拔山气盖世，猛烈而已；不斩楼兰誓不还，不畏而已；化家为国，敢为而已；八年于外，三过其门而不入，耐久而已。要皆可于日常体育之小基之。意志也者，固人生事业之先躯也。<br>肢体纤小者举止轻浮，肤理缓弛者心意柔钝，身体之影响于心理也如是。体育之效，至于强筋骨，因而增知识，因而调感情，因而强意志。筋骨者，吾人之身；知识、感情、意志者，吾人之心。身心皆适，是谓俱泰。故夫体育非他，养乎吾生、乐乎吾心而已。</p>
<h2 id="第五-不好运动之原因"><a href="#第五-不好运动之原因" class="headerlink" title="第五 不好运动之原因"></a><strong>第五 不好运动之原因</strong></h2><p>运动力体育之最要者。今之学者多不好运动，其原因盖有四焉：一则无自觉心也。一事之见于行为也，必先动其喜为此事之情，尤必先有对于此事明白周详知其所以然之智。明白周详知所以然者，即自觉心也。人多不知运动对于自己有如何之关系，或知其大略，亦未至于亲切严密之度。无以发其智，因无以动其情。夫能研究各种科学孜孜不倦者，以其关系于己者切也。今日不为，他日将无以谋生。而运动则无此自觉，此其咎由于自己不能深省者半，而教师不知所以开之亦占其半也。一则积习难返也。我国历来重文，羞齿短后，动有好汉不当兵之语。<br>虽知运动当行之理，与各国运动致强之效，然旧观念之力尚强，其于新观念之运动，盖犹在迎拒参半之列。故不好运动，亦无怪其然。一则提倡不力也。此又有两种：其一，今之所称教育家，多不诺体育。自己不知体育，徒耳其名，亦从而体育之，所以出之也不诚，所以行之也无术，遂减学者研究之心。夫荡子而言自立，沉湎而言节饮，固无人信之矣。其次，教体操者多无学识，语言鄙俚，闻者塞耳。所知惟此一技，又未必精，日日相见者，惟此机械之动作而已。<br>夫徒有形式而无精意以贯注之者，其事不可一日存，而今之体操实如是。一则学者以运动力可羞也。以愚所考察，此实为不运动之大原因矣。夫衣裳檐檐（注：将木字旁换成衣字旁）、行止于于、瞻视舒徐而夷犹者，美好之态，而社会之所尚也。忽尔张臂露足，伸肢屈体，此何为者邪？宁非大可怪者邪？故有深知身体不可不运动，且甚思实行，竟不能实行者；有群行群止能运动，单独行动则不能者；有燕居私室能运动，稠人广众则不能者。一言蔽之，害羞之一念为之耳。四者皆不好运动之原因。第一与第四属于主观，改之在己；第二与第三属于客观，改之在人，君子求己，在人者听之可矣。</p>
<h2 id="第六-运动之方法贵少"><a href="#第六-运动之方法贵少" class="headerlink" title="第六 运动之方法贵少"></a><strong>第六 运动之方法贵少</strong></h2><p>愚自伤体弱，因欲研究卫生之术。顾古人言者亦不少矣。近今学校有体操、坊间有书册，冥心务泛，终难得益。盖此事不重言谈，重在实行，苟能实行，得一道半法已足，曾文正行临睡洗脚、食后千步之法，得益不少。有老者年八十犹康健，问之，曰：”吾惟不饱食耳。”今之体操，诸法樊陈，更仆尽之，宁止数十百种？巢林止于一枝，饮河止于满腹。吾人惟此身耳，惟此官骸藏络耳，虽百其法，不外欲使血脉流通。夫法之致其效者一，一法之效然，百法之效亦然，则余之九十九法可废也。目不两视而明，耳不两听而聪，筋骨之锻炼而百其方法，是扰之也。<br>欲其有效，未见其能有效矣。夫应诸方之用，与锻一己之身者，不同。浪桥所以适于航海，持竿所以适于逾高，游戏宜乎小学，兵式宜乎中学以上，此应诸方之用者也。运动筋骸使血脉流通，此锻一己之身者也。应诸方之用者其法宜多，锻一己之身者其法宜少。近之学者，多误此意，故其失有二：一则好运动者，以多为善，几欲一人之身，百般俱备，甚至无一益身者；一则不好运动者，见人之技艺多，吾所知者少，则绝弃之而不为，其宜多者不必善，务广而荒，又何贵乎？少者不必不善，虽一手一足之屈伸，苟以为常，亦有益焉。明乎此，而后体育始有进步可言矣。</p>
<h2 id="第七-运动应注意事项"><a href="#第七-运动应注意事项" class="headerlink" title="第七 运动应注意事项"></a><strong>第七 运动应注意事项</strong></h2><p>凡事皆宜有恒，运动亦然。有两人于此，其于运动也，一人时作时辍，一人到底不懈，则效不效必有分矣。运动而有恒，第一能生兴味。凡静者不能自动，必有所以动之者。动之无过于兴味。凡科学皆宜引起多方之兴味，而于运动尤然。人静处则甚逸，发动则甚劳，人恒好逸而恶劳，使无物焉以促之，则不足以移其势而变其好恶之心。<br>而此兴味之起，由于日日运动不辍。最好于才起临睡行两次运动，裸体最善，次则薄衣，多衣甚碍事。日以为常，使此运动之观念，相连而不绝，今日之运动，承乎昨日之运动，而又引起明日之运动。每次不必久，三十分钟已足。如此自生一种之兴味焉。第二能生快乐。运动既久，成效大著，发生自己价值之念。以之为学则胜任愉快，以之修德则日起有功，心中无限快乐，亦缘有恒而得也。快乐与兴味有辨。兴味者运动之始，快乐者运动之终。兴味生于进行，快乐生于结果。二者自异。<br>有恒矣，而不用心，亦难有效。走马观花，虽日日观，犹无观也。心在鸿鹄，虽与俱学，勿若之矣。故运动有注全力之道焉。运动之时，心在运动，闲思杂虑，一切屏去，运心于血脉如何流通，筋肉如何张弛，关节如何反复，呼吸如何出入。而运作按节，屈伸进退，皆一一踏实。朱子论主一无适，谓吃饭则想着吃饭，穿衣则想着穿衣。注全力于运动之时者，亦若是则已耳。<br>文明柔顺，君子之容。虽然，非所以语于运动也。运动宜蛮拙。骑突枪鸣十荡十决，暗噁颓山岳、叱咤变风云，力拔项王之山，勇贯由基之札，其道盖存乎蛮拙，而无与于纤巧之事。运动之进取宜蛮，蛮则气力雄，筋骨劲。运动之方法宜拙，拙则资守实，练习易。二者在初行运动之人为尤要。运动所宜注意者三：有恒一也，注全力二也，蛮拙三也。他所当注意者尚多。举其要者如此。</p>
<h2 id="第八-运动一得之商榷"><a href="#第八-运动一得之商榷" class="headerlink" title="第八 运动一得之商榷"></a><strong>第八 运动一得之商榷</strong></h2><p>愚既粗涉各种运动，以其皆系外铄而无当于一己之心得。乃提挚各种运动之长，自成一种运动，得此运动之益，颇为不少。凡分六段：手部也，足部也，躯干部也，头部也，打击运动也，调和运动也。段之中有节，凡二十有七节。以其为六段，因名之曰六段运动。兹述于后，世之君子，幸教正焉。<br><strong>一、手部运动，坐势</strong><br>1．握拳向前屈伸。左右参，三次（左右参者，左动右息，右动左息，相参互也）。<br>2．握拳屈时前侧后半圆形运动。左右参，三次。<br>3．握拳向前面下方屈伸。左右并，三次（左右并者，并动不相参互）。<br>4．手仰向外拿。左右参，三次。<br>5．手复向外拿。左右参，三次。<br>6．伸指屈时前刺。左右参，三次。<br><strong>二、足部运动，坐势</strong><br>1．手握拳左右垂。足就原位一前屈，一后斜伸。左右参，三次。2．手握拳前平。足一侧伸，一前屈。伸者可易位，屈者惟趾立。臀跟相接。左右参，三次。3．手握拳左右垂。足一支一揭。左右参，三次。4．手握拳左右垂。足一支一前踢。左右参，三次。5．手握拳左右垂。足一前屈，一后伸。屈者在原位，伸者易位，两足略在直线上。左右参，三次。6．手释拳。全身一起一蹲，蹲时臀跟略接，三次。<br><strong>三、躯干部运动，立势</strong><br>1．身向前后屈。三次（手握拳，下同）。<br>2．手一上伸，一下垂。绷张左右胸肋，左右各一次。<br>3．手一侧垂，一前斜垂。绷张左右背肋，左右各一次。<br>4．足丁字势。手左右横荡。扭捩腰胁。左右各一次。<br><strong>四、头部运动，坐势</strong><br>1．头前后屈。三次。<br>2．头左右转。三次。<br>3．用手按摩额部、颊部、鼻部、唇部、喉部、耳部、后颈部。<br>4．自由运动。头大体位置不动，用意使皮肤及下颚运动。五次。<br><strong>五、打击运动，不定势</strong><br>(打击运动者，以拳遍击身体各处，使血液奔注，筋肉坚实，为此运动之主）<br>1．手部，右手击左手，左手击右手<br>(1) 前膊，上面、下面、左面、右面<br>(2) 后膊，上面、下面、左面、右面<br>2．肩部<br>3．胸部<br>4．胁部<br>5．背部<br>6．腹部<br>7．臀部<br>8．腿部，上腿、下腿<br><strong>六、调和运动，不定势</strong><br>1．跳舞，十余次<br>2．深呼吸，三次</p>
<blockquote>
<p>剪报来源<br>公众号： 考研体育人<br>链　接：<a target="_blank" rel="noopener" href="https://mp.weixin.qq.com/s/P3CjCEXDsekDTcWw2vLMFg">https://mp.weixin.qq.com/s/P3CjCEXDsekDTcWw2vLMFg</a><br>日　期：2020-07-13</p>
</blockquote>
</article><div class="post-copyright"><div class="post-copyright__author"><span class="post-copyright-meta">Author: </span><span class="post-copyright-info"><a href="http://linjiangxiong.com">Johnson Lin</a></span></div><div class="post-copyright__type"><span class="post-copyright-meta">Link: </span><span class="post-copyright-info"><a href="http://linjiangxiong.com/2021/07/15/mzd-1/">http://linjiangxiong.com/2021/07/15/mzd-1/</a></span></div><div class="post-copyright__notice"><span class="post-copyright-meta">Copyright Notice: </span><span class="post-copyright-info">All articles in this blog are licensed under <a target="_blank" rel="noopener" href="https://creativecommons.org/licenses/by-nc-sa/4.0/">CC BY-NC-SA 4.0</a> unless stating additionally.</span></div></div><div class="tag_share"><div class="post-meta__tag-list"></div><div class="post_share"><div class="social-share" data-image="https://i.loli.net/2020/05/01/gkihqEjXxJ5UZ1C.jpg" data-sites="facebook,twitter,wechat,weibo,qq"></div><link rel="stylesheet" href="https://cdn.jsdelivr.net/npm/butterfly-extsrc/sharejs/dist/css/share.min.css" media="print" onload="this.media='all'"><script src="https://cdn.jsdelivr.net/npm/butterfly-extsrc/sharejs/dist/js/social-share.min.js" defer></script></div></div><nav class="pagination-post" id="pagination"><div class="prev-post pull-left"><a href="/2021/07/22/hashmap-core-code-analysis-1/" title="HashMap核心功能源码解读（一）：概述"><img class="cover" src="https://i.loli.net/2021/07/19/fzMo5a14AYthxyv.jpg" onerror="onerror=null;src='/img/404.jpg'" alt="cover of previous post"><div class="pagination-info"><div class="label">Previous Post</div><div class="prev_info">HashMap核心功能源码解读（一）：概述</div></div></a></div><div class="next-post pull-right"><a href="/2021/07/05/the-product-minded-software-engineer/" title="具有产品思维的工程师具备什么特点，如何才能变得更加具有产品思维？"><img class="cover" src="https://i.loli.net/2021/07/19/CPHKzaqeGvli3N9.jpg" onerror="onerror=null;src='/img/404.jpg'" alt="cover of next post"><div class="pagination-info"><div class="label">Next Post</div><div class="next_info">具有产品思维的工程师具备什么特点，如何才能变得更加具有产品思维？</div></div></a></div></nav></div><div class="aside-content" id="aside-content"><div class="card-widget card-info"><div class="is-center"><div class="avatar-img"><img src="/image/IMG_3665.JPG" onerror="this.onerror=null;this.src='/img/friend_404.gif'" alt="avatar"/></div><div class="author-info__name">Johnson Lin</div><div class="author-info__description"></div></div><div class="card-info-data site-data is-center"><a href="/archives/"><div class="headline">Articles</div><div class="length-num">212</div></a><a href="/tags/"><div class="headline">Tags</div><div class="length-num">43</div></a><a href="/categories/"><div class="headline">Categories</div><div class="length-num">15</div></a></div><a id="card-info-btn" target="_blank" rel="noopener" href="https://github.com/iuiuu"><i class="fab fa-github"></i><span>Follow Me</span></a><div class="card-info-social-icons is-center"><a class="social-icon" href="https://github.com/iuiuu" target="_blank" title="Github"><i class="fab fa-github"></i></a><a class="social-icon" href="mailto:me@linjiangxiong.com" target="_blank" title="Email"><i class="fas fa-envelope"></i></a></div></div><div class="sticky_layout"><div class="card-widget" id="card-toc"><div class="item-headline"><i class="fas fa-stream"></i><span>Catalog</span><span class="toc-percentage"></span></div><div class="toc-content"><ol class="toc"><li class="toc-item toc-level-2"><a class="toc-link" href="#%E5%89%8D-%E8%A8%80"><span class="toc-number">1.</span> <span class="toc-text">前   言</span></a></li><li class="toc-item toc-level-2"><a class="toc-link" href="#%E7%AC%AC%E4%B8%80-%E9%87%8A%E4%BD%93%E8%82%B2"><span class="toc-number">2.</span> <span class="toc-text">第一  释体育</span></a></li><li class="toc-item toc-level-2"><a class="toc-link" href="#%E7%AC%AC%E4%BA%8C-%E4%BD%93%E8%82%B2%E5%9C%A8%E5%90%BE%E4%BA%BA%E4%B9%8B%E4%BD%8D%E7%BD%AE"><span class="toc-number">3.</span> <span class="toc-text">第二 体育在吾人之位置</span></a></li><li class="toc-item toc-level-2"><a class="toc-link" href="#%E7%AC%AC%E4%B8%89-%E5%89%8D%E6%AD%A4%E4%BD%93%E8%82%B2%E4%B9%8B%E5%BC%8A%E5%8F%8A%E5%90%BE%E4%BA%BA%E8%87%AA%E5%A4%84%E4%B9%8B%E9%81%93"><span class="toc-number">4.</span> <span class="toc-text">第三 前此体育之弊及吾人自处之道</span></a></li><li class="toc-item toc-level-2"><a class="toc-link" href="#%E7%AC%AC%E5%9B%9B-%E4%BD%93%E8%82%B2%E4%B9%8B%E6%95%88"><span class="toc-number">5.</span> <span class="toc-text">第四 体育之效</span></a></li><li class="toc-item toc-level-2"><a class="toc-link" href="#%E7%AC%AC%E4%BA%94-%E4%B8%8D%E5%A5%BD%E8%BF%90%E5%8A%A8%E4%B9%8B%E5%8E%9F%E5%9B%A0"><span class="toc-number">6.</span> <span class="toc-text">第五 不好运动之原因</span></a></li><li class="toc-item toc-level-2"><a class="toc-link" href="#%E7%AC%AC%E5%85%AD-%E8%BF%90%E5%8A%A8%E4%B9%8B%E6%96%B9%E6%B3%95%E8%B4%B5%E5%B0%91"><span class="toc-number">7.</span> <span class="toc-text">第六 运动之方法贵少</span></a></li><li class="toc-item toc-level-2"><a class="toc-link" href="#%E7%AC%AC%E4%B8%83-%E8%BF%90%E5%8A%A8%E5%BA%94%E6%B3%A8%E6%84%8F%E4%BA%8B%E9%A1%B9"><span class="toc-number">8.</span> <span class="toc-text">第七 运动应注意事项</span></a></li><li class="toc-item toc-level-2"><a class="toc-link" href="#%E7%AC%AC%E5%85%AB-%E8%BF%90%E5%8A%A8%E4%B8%80%E5%BE%97%E4%B9%8B%E5%95%86%E6%A6%B7"><span class="toc-number">9.</span> <span class="toc-text">第八 运动一得之商榷</span></a></li></ol></div></div><div class="card-widget card-recent-post"><div class="item-headline"><i class="fas fa-history"></i><span>Recent Post</span></div><div class="aside-list"><div class="aside-list-item"><a class="thumbnail" href="/2024/07/25/how-to-learn-redis-effectively/" title="How to learn Redis effectively?"><img src="https://i.loli.net/2020/05/01/gkihqEjXxJ5UZ1C.jpg" onerror="this.onerror=null;this.src='/img/404.jpg'" alt="How to learn Redis effectively?"/></a><div class="content"><a class="title" href="/2024/07/25/how-to-learn-redis-effectively/" title="How to learn Redis effectively?">How to learn Redis effectively?</a><time datetime="2024-07-25T14:40:05.000Z" title="Created 2024-07-25 22:40:05">2024-07-25</time></div></div><div class="aside-list-item"><a class="thumbnail" href="/2024/07/23/how-to-count-lines-of-code-in-intellij-idea/" title="How to count lines of code in IntelliJ IDEA?"><img src="https://i.loli.net/2020/05/01/gkihqEjXxJ5UZ1C.jpg" onerror="this.onerror=null;this.src='/img/404.jpg'" alt="How to count lines of code in IntelliJ IDEA?"/></a><div class="content"><a class="title" href="/2024/07/23/how-to-count-lines-of-code-in-intellij-idea/" title="How to count lines of code in IntelliJ IDEA?">How to count lines of code in IntelliJ IDEA?</a><time datetime="2024-07-23T03:53:15.000Z" title="Created 2024-07-23 11:53:15">2024-07-23</time></div></div><div class="aside-list-item"><a class="thumbnail" href="/2023/10/16/user-profile-intro/" title="用户画像：从数据到人群特征"><img src="https://i.loli.net/2020/05/01/gkihqEjXxJ5UZ1C.jpg" onerror="this.onerror=null;this.src='/img/404.jpg'" alt="用户画像：从数据到人群特征"/></a><div class="content"><a class="title" href="/2023/10/16/user-profile-intro/" title="用户画像：从数据到人群特征">用户画像：从数据到人群特征</a><time datetime="2023-10-16T13:13:17.000Z" title="Created 2023-10-16 21:13:17">2023-10-16</time></div></div><div class="aside-list-item"><a class="thumbnail" href="/2023/10/13/elasticsearch-doc-id-limit-512-bytes/" title="Elasticsearch文档ID的长度限制"><img src="https://i.loli.net/2020/05/01/gkihqEjXxJ5UZ1C.jpg" onerror="this.onerror=null;this.src='/img/404.jpg'" alt="Elasticsearch文档ID的长度限制"/></a><div class="content"><a class="title" href="/2023/10/13/elasticsearch-doc-id-limit-512-bytes/" title="Elasticsearch文档ID的长度限制">Elasticsearch文档ID的长度限制</a><time datetime="2023-10-13T15:16:35.000Z" title="Created 2023-10-13 23:16:35">2023-10-13</time></div></div><div class="aside-list-item"><a class="thumbnail" href="/2023/10/10/kafka_a_distributed_messaging_system_for_log_processing/" title="Kafka: a Distributed Messaging System for Log Processing"><img src="https://i.loli.net/2020/05/01/gkihqEjXxJ5UZ1C.jpg" onerror="this.onerror=null;this.src='/img/404.jpg'" alt="Kafka: a Distributed Messaging System for Log Processing"/></a><div class="content"><a class="title" href="/2023/10/10/kafka_a_distributed_messaging_system_for_log_processing/" title="Kafka: a Distributed Messaging System for Log Processing">Kafka: a Distributed Messaging System for Log Processing</a><time datetime="2023-10-10T14:11:43.000Z" title="Created 2023-10-10 22:11:43">2023-10-10</time></div></div></div></div></div></div></main><footer id="footer" style="background-image: url('https://i.loli.net/2020/05/01/gkihqEjXxJ5UZ1C.jpg')"><div id="footer-wrap"><div class="copyright">&copy;2019 - 2024 By Johnson Lin</div></div></footer></div><div id="rightside"><div id="rightside-config-hide"><button id="readmode" type="button" title="Read Mode"><i class="fas fa-book-open"></i></button><button id="darkmode" type="button" title="Switch Between Light And Dark Mode"><i class="fas fa-adjust"></i></button><button id="hide-aside-btn" type="button" title="Toggle between single-column and double-column"><i class="fas fa-arrows-alt-h"></i></button></div><div id="rightside-config-show"><button id="rightside_config" type="button" title="Setting"><i class="fas fa-cog fa-spin"></i></button><button class="close" id="mobile-toc-button" type="button" title="Table Of Contents"><i class="fas fa-list-ul"></i></button><button id="go-up" type="button" title="Back To Top"><span class="scroll-percent"></span><i class="fas fa-arrow-up"></i></button></div></div><div><script src="https://cdn.jsdelivr.net/npm/hexo-theme-butterfly/source/js/utils.min.js"></script><script src="https://cdn.jsdelivr.net/npm/hexo-theme-butterfly/source/js/main.min.js"></script><script src="https://cdn.jsdelivr.net/npm/@fancyapps/ui/dist/fancybox/fancybox.umd.min.js"></script><div class="js-pjax"></div><script defer="defer" id="fluttering_ribbon" mobile="false" src="https://cdn.jsdelivr.net/npm/butterfly-extsrc/dist/canvas-fluttering-ribbon.min.js"></script><script async data-pjax src="//busuanzi.ibruce.info/busuanzi/2.3/busuanzi.pure.mini.js"></script></div></body></html>